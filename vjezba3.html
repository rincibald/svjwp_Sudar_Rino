<h1>Pohana cvjetača</h1>
<h2>Sastojci:</h2>
<li>    1 glavica cvjetače </li>
<li>    1 jaje </li>    
<li>    120 g glatkog brašna </li>    
<li>    120 ml mlijeka </li>   
<li>    1 žličica praška za pecivo </li>    
<li>    1/2 žličice soli </li>    
<li>    1/4 žličice papra </li>    
<li>    1/4 žličice ribanog muškatnog oraščića </li>   
<li>    suncokretovo ulje </li>
<h3>Instrukcije</h3>
<ol>
    <li>Cvjetaču očistite, odvojite na cvjetove i operite. <br> Kuhajte je u kipućoj, slanoj vodi 8-10 minuta. <br> Pazite da se ne prekuha.
        Čim omekša, procijedite je i ostavite u cjedilu da se dobro osuši.</li>
    <li>Napravite paštelu, gustu smjesu za pohanje. <br> U zdjeli umutite jaje, sol, papar i muškatni oraščić. <br> Naizmjenično dodajte brašno pomiješano s praškom za pecivo i mlijeko. Ako je smjesa pregusta dodajte još malo mlijeka.
        Ako imate vremena ostavtite da tijesto odstoji pola sata.</li>
    <li>Zagrijte dosta ulja u manjoj posudi na srednje jakoj vatri. <br>
        Svaki komad cvjetače umočite u tijesto i pržite na ulju dok uštipci ne porumene sa svih strana. <br> Nemojte pretrpavati posudu. <br> Vadite ih šupljikavom žlicom na papirnati ubrus da upije višak masnoće.
        Poslužite vruće.</li>
</ol>    
